বাংলাদেশ প্রকৌশল বিশ্ববিদ্যালয়ের (বুয়েট) ছাত্র শহীদ আবরার ফাহাদের ছোট ভাই আবরার ফাইয়াজের ফেসবুকের একটি স্ট্যাটাসকে কেন্দ্র করে ছাত্র ইউনিয়নের এক নেতা ‘আবরার ফাহাদকে হত্যা জায়েজ ছিল’ বলে মন্তব্য করেছেন। আজ দুপুরের পর এই স্ট্যাটাসটি ভাইরাল হলে তা নিয়ে চলে তুমুল সমালোচনা।

এর আগে গতকাল মঙ্গলবার জামায়াতে ইসলামীর নেতা এটিএম আজহারের মুক্তির পর ‘শাহবাগের পরাজয় হয়েছে’ বলে এক স্ট্যাটাস দেন আবরার ফাইয়াজ। পরে সেটিকে কেন্দ্র করে শাহরিয়ার ইব্রাহিম নামে ঢাকা মহানগর ছাত্র ইউনিয়নের ওই নেতার এমন স্ট্যাটাসটি ভাইরাল হয়েছে। তিনি ঢাকা মহানগরের সভাপতির দায়িত্ব পালন করছেন বলে ফেসবুকের প্রোফাইল সূত্রে জানা গেছে।
